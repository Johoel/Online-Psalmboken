<?xml version="1.0" encoding="utf-8"?>
<hymns>
	<title>Den svenska psalmboken (1937)</title>
	<hymn>
		<number>1</number>
		<title>Upp, psaltare och harpa</title>
		<category>Ingångspsalm</category>
		<authors>
			<author>
				<name>J.0. Wallin</name>
				<year>1816</year>
			</author>
		</authors>
		<melodies>
			<melody>
				<id>1</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
		</melodies>
		<verses>
			<verse number="1">Upp psaltare och harpa! Upp, kraftens ord, du Andens svärd, Tveeggade och skarpa, Ur dvalan väck en syndig värld! Och nådens milda lära, De väckta hjärtan bjud Att känna, älska, ära Barmhärtighetens Gud, Som huld i Sions gårdar Med Anden och sitt ord Allt som en herde vårdar Sin dyra återlösta hjord!</verse>
			<verse number="2">Han för de kvistar torra Ej hugga vill sitt vinträd ner. Han skonar ett Gomorra, Där tio fromma blott han ser. Där två och tre allena Uti hans dyra namn Sin bön och sång förena, Han öppnar nådens famn Och hjärtan vederkvecker Och giver själar ro Och med sin sköld betäcker Sin frälsta kyrkas hopp och tro.</verse>
			<verse number="3">Så kom i helig prydnad, O Sulamit, du Kristi brud! I oskuld och i lydnad Möt här din Herre och din Gud! Han är din brudgum bliven Att frälsa dig från fall Och är för dig utgiven, Att han dig helga skall. I trohet och i renhet Giv hjärtat med din hand, Och vårda andens enhet Med kärlekens och fridens band.</verse>
			<verse number="4">Ej evigt är du vorden I dessa Kedars hyddor fäst: En liten tid på jorden Du går, en främling och en gäst. Var trogen, o, var trägen I lov och bönesång, Så bliver himlavägen Ej slipprig eller lång. De frommas samljud tvingar Till tystnad kvalens röst: När Davids harpa klingar, Det stormar ej i Sauls bröst.</verse>
			<verse number="5">Men glad som Moses skådar Från öknens sand, från mödans ban Det land, som Herren bådar På andra sidan av Jordan, Så själen sig förnöjer Av salighetens hopp Och tjust från jorden höjer Sin blick till himlen opp: I tron hon ser och smakar, Hur ljuvlig Herren är, När helig andakt vakar På alla känslor och begär.</verse>
			<verse number="6">Kom, Israel, att dyrka Din Gud på varje tid och ort, Men blive dig hans kyrka Ett heligt rum och himlens port! Ej störe mänskofunder Och jordiskt känsloprål De helga sabbatsstunder, De höga föremål, Att Herren i ditt öra Ej ropar innan kort: "Jag vill ditt spel ej höra, Hav dina visors buller bort!"</verse>
			<verse number="7">Dig skall ditt Sion sjunga Och bära fram för dig, o Gud, Med hjärta och med tunga Sin lovpsalm och sitt böneljud. Ditt ord i våra bygder Må rikeligen bo Och bära frukt i dygder, Gudaktighet och ro. Som havets sand otaligt Ditt folk föröke sig Och heligt och lycksaligt I evighet lovsjunge dig!</verse>			
		</verses>
	</hymn>
	<hymn>
		<number>2</number>
		<title>Du som härlig ställde</title>
		<category>Guds lov</category>
		<authors>
			<author>
				<name>J.O. Wallin</name>
				<year>1811</year>
			</author>
		</authors>
		<melodies>
			<melody>
				<id>2</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
		</melodies>
		<verses>
			<verse number="1">Du som härlig ställde Din tron högt över tiden, Där sällheten och friden Ej växla om, ej sluta sig, Evige, ditt välde Ej ljus och mörker skiftat Den lag för oss du stiftat Förvandlar icke dig.</verse>
			<verse number="2">Konung i det höga Du släkten bortgå låter Och andra komma åter Och åldrar undan åldrar fly. Men ditt fadersöga Milt vakar över alla. Din nåd som vi åkalla Är varje morgon ny.</verse>
			<verse number="3">År och vänner flykta, Men du densamme bliv er. Du än åt barnen giver Den vård som du åt fädren gav: Mod åt de betryckta Och styrka åt de svaga Och tröst åt dem som klaga Vid sina vänners grav.</verse>
			<verse number="4">Gud, vi vandra trygga, När redligen vi vandra I kärlek för varandra Och hörsamhet för dina bud. Gud, på dig vi bygga Vårt hopp i alla öden. I livet och i döden Du vårdar oss, o Gud.</verse>
			<verse number="5">Lovad vare Herren! Sannfärdig, vis och nådig Och helig och rättrådig Han alltid allt allen förmår. Lovad vare Herren! Hans lag, hans nådelära, Hans härlighet och ära I evighet består.</verse>
		</verses>
	</hymn>
	<hymn>
		<number>3</number>
		<title>Höga Majestät, vi alla</title>
		<category>Guds lov</category>
		<authors>
			<author>
				<name>S.J. Hedborn</name>
				<year>1812</year>
			</author>
		</authors>
		<melodies>
			<melody>
				<id>3</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
			<melody>
				<id>3a</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
		</melodies>
		<verses>
			<verse number="1">Höga majestät, vi alla För dina fötter nederfalla: Ditt lov från våra hjärtan går. Evig är din makt och ära; Dig jord och himmel vittne bära: Av allt ditt verk du offer får. Dig lova kerubim, Dig sjunga serafim. Hosianna! Helig är Gud, All världens Gud, All krafts och nåds och visdoms Gud!</verse>
			<verse number="2">Solen dig sitt offer tänder, Där klar hon fram på fästet länder Med ljusets helga rikedom; Och, då ljuvt naturen svalkas, Med friden vördsamt månen nalkas För dig i nattens helgedom; Och hela himlens här Dig samma vördnad bär. Med ditt finger, O Jehova, I världarna Du skrev ditt namn. Halleluja!</verse>
			<verse number="3">Hör ditt lov från tusen munnar! En dag den andra det förkunnar, En natt en andra säger det. Åskans knall och blixtens lågor Och stormens ljud och havets vågor Förkunna, Gud, ditt majestät. Och själen, denna fläkt Utav din andedräkt, Går med andakt På ljusets stig Och närmar sig Med evigt lov, o Fader, dig.</verse>
			<verse number="4">Fader, allt i dig sig gläder: Du föder allt, och allt du kläder Och vårdar med din högra hand. Stjärnan du på fästet leder Och minsta kräk dess väg bereder Och vakar över minsta grand. Dig fågeln i sitt ljud Och liljan i sin skrud Fader kallar. Ditt barn är jag: Med varje dag Jag röner säll ditt hjärtelag.</verse>
			<verse number="5">Helige, som bor i ljuset! Du vårdar dina verk i gruset, Du dina barn ej överger: Du, o Fader, dig förbarmar; Din egendom i dina armar, Ditt folk, Barmhärtige, jag ser. Din Son du världen sänt; Vi dig i honom känt Huld och nådig: Din Ande för Och rena gör De hjärtan, som din kärlek rör.</verse>
			<verse number="6">Kor av fromma röster skallar: Dig helig, helig, helig kallar Din helga hjord, din kristenhet. Hör de barn, du tvagit rena! I trohet vilja de dig tjäna Och vandra uti helighet. I oss din kärlek tänd; Din höga vishet sänd Från din himmel, Att hon oss när På jorden är Och dina vägar rätt oss lär!</verse>
			<verse number="7">Oss välsigna och bevara, Med nåd ditt ansikte förklara Och vänd det till ditt folk med frid! Här ditt namn vi vilja sjunga Och sedan med en helig tunga Dig lova, Gud, till evig tid Med dina kerubim Och dina serafim: Hosianna! Helig är Gud, All världens Gud, All krafts och nåds och visdoms Gud!</verse>
		</verses>
	</hymn>
	<hymn>
		<number>4</number>
		<title>Helig, helig, helig, Herre Gud allsmäktig!</title>
		<category>Guds lov</category>
		<authors>
			<author>
				<name>R. Heber</name>
				<year>1826</year>
			</author>
			<author>
				<name>J.A. Eklund</name>
				<year>1934</year>
			</author>
		</authors>
		<melodies>
			<melody>
				<id>4</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
		</melodies>
		<verses>
			<verse number="1">Skyddad av upphovsrätt</verse>
		</verses>
	</hymn>
	<hymn>
		<number>5</number>
		<title>Lova vill jag Herran</title>
		<category>Guds lov</category>
		<authors>
			<author>
				<name>G. Ållon</name>
				<year>1694</year>
			</author>
			<author>
				<name>J.O Wallin</name>
				<year>1816</year>
			</author>
		</authors>
		<melodies>
			<melody>
				<id>5</id>
				<author>Unknown</author>
				<sheet>http://www2.siba.fi/virtuaalikatedraali/vanhatvirret/e7.gif</sheet>
			</melody>
		</melodies>
		<verses>
			<verse number="1">Lova vill jag Herran, Herran, Ty han haver hört min röst. Han är, då all hjälp syns fjärran, Dock min starkhet, sköld och tröst. Han de ondas kraft förtager Och sitt barn ur faran drager.</verse>
			<verse number="2">På min Gud i liv och döden Har jag min förtröstan satt. Han har hulpit mig i nöden, Och mitt hjärta är nu glatt. Därför vill jag honom prisa, Honom evig ära visa.</verse>
			<verse number="3">Herre, var de trognas styrka Och din smorde hjälp beskär. Fräls ditt folk och stöd din kyrka Som ditt arv och eget är. Låt dem här i dig förnöjas Och till evig tid upphöjas.</verse>
		</verses>
	</hymn>
</hymns>